<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《孟子》盡心章句上．第二十二章</h1>
<h1>孟子曰：</h1>
<h1>　「伯夷辟紂，居北海之濱，聞文王作興，曰：『盍歸乎來！吾聞西伯善養老者。』</h1>
<h1>　　太公辟紂，居東海之濱，聞文王作興，曰：『盍歸乎來！吾聞西伯善養老者。』</h1>
<h1>　　天下有善養老，則仁人以為己歸矣。</h1>
<h1>　　五畝之宅，樹牆下以桑，匹婦蠶之，則老者足以衣帛矣。</h1>
<h1>　　五母雞，二母<ruby>彘<rt>ㄓˋ</rt></ruby>，無失其時，老者足以無失肉矣。</h1>
<h1>　　百畝之田，匹夫耕之，八口之家足以無飢矣。</h1>
<h1>　　所謂西伯善養老者，制其田裡，教之樹畜，導其妻子，使養其老。</h1>
<h1>　　五十非帛不煖，七十非肉不飽。</h1>
<h1>　　不煖不飽，謂之凍<ruby>餒<rt>ㄋㄟˇ</rt></ruby>。</h1>
<h1>　　文王之民，無凍<ruby>餒<rt>ㄋㄟˇ</rt></ruby>之老者，此之謂也。」</h1>
<p>&nbsp;</p>
<h2>衣帛：絲帛，絲織品，跟絲綢不同</h2>
<h2>彘：豬</h2>
<h2>不「飽」：攝取足夠營養</h2>
