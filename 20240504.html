<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《孟子》離婁上．第一章</h1>
<h1>孟子曰：</h1>
<h1>　「離婁之明，公輸子之巧，不以規矩，不能成方圓；</h1>
<h1>　　師曠之聰，不以六律，不能正五音；</h1>
<h1>　　堯、舜之道，不以仁政，不能平治天下。</h1>
<h1>　　今有仁心仁聞，而民不被其澤，不可法於後世者，不行先王之道也。</h1>
<h1>　　故曰：徒善不足以為政。徒法不能以自行。</h1>
<h1>　　詩云：『不愆不忘，率由舊章。』遵先王之法而過者，未之有也。</h1>
<h1>　　聖人既竭目力焉，繼之以規榘準繩；以為方員平直，不可勝用也。</h1>
<h1>　　既竭耳力焉，繼之以六律，正五音，不可勝用也。</h1>
<h1>　　既竭心思焉，繼之以不忍人之政；而仁覆天下矣。</h1>
<h1>　　故曰：</h1>
<h1>　　　　為高必因丘陵，為下必因川澤。</h1>
<h1>　　　　為政不因先王之道，可謂智乎？</h1>
<h1>　　是以惟仁者，宜在高位，不仁而在高位，是播其惡於眾也。</h1>
<h1>　　上無道揆也，下無法守也；朝不信道，工不信度；君子犯義，小人犯刑：國之所存者，幸也。</h1>
<h1>　　故曰：城郭不完，兵甲不多，非國之災也；</h1>
<h1>　　　　　田野不闢，貨財不聚，非國之害也；</h1>
<h1>　　　　　上無禮，下無學，賊民興，喪無日矣。</h1>
<h1>　　詩云：『天之方蹶，無然泄泄。』泄泄、猶沓沓也。</h1>
<h1>　　事君無義，進退無禮，言則非先王之道者，猶沓沓也。</h1>
<h1>　　故曰：責難於君謂之恭，陳善閉邪謂之敬，吾君不能謂之賊。」</h1>
<p>&nbsp;</p>
<h2>六律：我國以律管確定樂音的標準音高，一套完整的律管共十二個，單數的六個管稱&ldquo;陽律&rdquo;，簡稱&ldquo;律&rdquo;；雙數的六個管稱&ldquo;陰呂&rdquo;，簡稱&ldquo;呂&rdquo;。此處的&ldquo;六律&rdquo;是概稱定音律管。</h2>
<h2>五音：古代以宮、商、角、徵、羽為音階。</h2>
<h2>五音<br />1.中國聲樂指宮、商、角、徵、羽五個音階。<br />2.音韻學上指依脣、舌、齒、牙、喉五類聲母發音部位劃分的音。</h2>
<h2>公輸子：魯班</h2>
<h2>法於後世：作為後世的謗樣</h2>