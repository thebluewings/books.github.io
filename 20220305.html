<h1>《書經》虞夏書．大禹謨</h1>
<h1>帝曰：</h1>
<h1>　「來，禹！降水儆予，成允成功，惟汝賢。</h1>
<h1>　　克勤於邦，克儉於家，不自滿假，惟汝賢。</h1>
<h1>　　汝惟不矜，天下莫與汝爭能。</h1>
<h1>　　汝惟不伐，天下莫與汝爭功。</h1>
<h1>　　予懋乃德，嘉乃丕績，天之歷數在汝躬，汝終<ruby>陟<rt>ㄓˋ</rt></ruby>元后。</h1>
<h1>　　人心惟危，道心惟微，惟精惟一，允執厥中。</h1>
<h1>　　無稽之言勿聽，弗詢之謀勿庸。</h1>
<h1>　　可愛非君？可畏非民？</h1>
<h1>　　眾非元后，何戴？后非眾，罔與守邦？欽哉！</h1>
<h1>　　慎乃有位，敬修其可願，四海困窮，天祿永終。</h1>
<h1>　　惟口出<ruby>好<rt>ㄏㄠˇ</rt></ruby>興戎，朕言不再。」</h1>
<p></p>
<hr/>
<p></p>
<p>《論語》泰伯第八</p>
<p>子曰：「禹，吾無間然矣。 菲飲食而致孝乎鬼神，惡衣服而致美乎黻冕，卑宮室而盡力乎溝洫。 禹，吾無間然矣。 」</p>
<p>泰伯: <br />子曰：「禹，吾無間然矣。孔曰：「孔子推禹功德之盛美，言己不能復間厠其間。」菲飲食而致孝乎鬼神，馬曰：「菲，薄也。致孝鬼神，祭祀豐絜。」惡衣服而致美乎黻冕，孔曰：「損其常服，以盛祭服。」卑宮室而盡力乎溝洫。包曰：「方里為井，井間有溝，溝廣深四尺。十里為成，成間有洫，洫廣深八尺。」禹，吾無間然矣。」</p>
<p>《譯文》</p>
<p>孔子說：「對於禹，我已經沒有什麼可以挑剔的了。他的飲食很簡單，卻把祭祀辦得很豐盛，他平時穿的衣服很簡樸，卻在祭祀時把祭服儘量穿得華美，他自己住的宮室很簡陋，而致力於修治水利事宜。 對於禹，我確實沒有什麼挑剔的了。 」</p>
<p>這一章是在讚頌禹具有勤勉節儉等美德。 可以看到，以上這幾章，孔子對於堯、舜、禹都給予高度評價。 為君者生活簡樸，孝敬鬼神，堪稱是執政者的榜樣。 一方面是在讚頌，另一方面也是在以古喻今，這是孔子向統治者提出的忠告，希望在上位者不要一味拼命追逐權力和財富，而把百姓置於次要位置，要知道：「君者，舟也；庶人者，水也。 水則載舟，水則覆舟。 」</p>