<h1>《孟子》滕文公章句下．第九章</h1>
<h1>公都子曰：</h1>
<h1>　「外人皆稱夫子好辯，敢問何也？」</h1>
<h1>孟子曰：</h1>
<h1>　「予豈好辯哉？予不得已也。</h1>
<h1>　　天下之生久矣，一治一亂。</h1>
<h1>　　當堯之時，水逆行泛濫於中國，</h1>
<h1>　　蛇龍居之，民無所定，</h1>
<h1>　　下者為巢，上者為營窟。</h1>
<h1>　　書曰：『<ruby>洚<rt>ㄐ一ㄤˋ</rt></ruby>水警余。』</h1>
<h1>　　<ruby>洚<rt>ㄐ一ㄤˋ</rt></ruby>水者，洪水也。使禹<ruby>治<rt>ㄔˊ</rt></ruby>之。</h1>
<h1>　　禹掘地而注之海，驅蛇龍而放之<ruby>菹<rt>ㄐㄩ</rt></ruby>，</h1>
<h1>　　水由地中行，江、淮、河、漢是也。</h1>
<h1>　　險阻既遠，鳥獸之害人者消，然後人得平土而居之。</h1>
<h1>　　堯舜既沒，聖人之道衰，</h1>
<h1>　　暴君代作，壞宮室以為汙池，</h1>
<h1>　　民無所安息，棄田以為園<ruby>囿<rt>一ㄡˋ</rt></ruby>，</h1>
<h1>　　使民不得衣食，邪說暴<ruby>行<rt>ㄒ一ㄥˋ</rt></ruby>又作，</h1>
<h1>　　園<ruby>囿<rt>一ㄡˋ</rt></ruby>污池，沛澤多而禽獸至，</h1>
<h1>　　及紂之身，天下又大亂。</h1>
<h1>　　周公相武王，誅紂伐<ruby>奄<rt>一ㄢ</rt></ruby>，</h1>
<h1>　　三年討其君，驅飛廉于海隅而戮之，</h1>
<h1>　　滅國者五十，驅虎豹犀象而遠之，天下大悅。</h1>
<h1>　　書曰：</h1>
<h1>　　　『丕顯哉，文王謨，</h1>
<h1>　　　　丕承哉，武王烈，</h1>
<h1>　　　　佑啟我後人，咸以正無缺。』</h1>
<h1>　　世衰道微，邪說暴<ruby>行<rt>ㄒ一ㄥˋ</rt></ruby><ruby>有<rt>一ㄡˋ</rt></ruby>作，</h1>
<h1>　　臣弒其君者有之，子弒其父者有之。</h1>
<h1>　　孔子懼，作春秋。</h1>
<h1>　　春秋，天子之事也，</h1>
<h1>　　是故孔子曰：</h1>
<h1>　　　『知我者，其惟春秋乎；</h1>
<h1>　　　　罪我者，其惟春秋乎。』</h1>
<h1>　　聖王不作，諸侯放<ruby>恣<rt>ㄗˋ</rt></ruby>，處士<ruby>橫<rt>ㄏㄥˋ</rt></ruby>議，</h1>
<h1>　　楊朱墨<ruby>翟<rt>ㄉ一ˊ</rt></ruby>之言，盈天下，</h1>
<h1>　　天下之言，不歸楊則歸墨。</h1>
<h1>　　楊氏為我，是無君也；</h1>
<h1>　　墨氏兼愛，是無父也。</h1>
<h1>　　無父無君。是禽獸也。</h1>
<h1>　　公明儀曰：</h1>
<h1>　　　『庖有肥肉，<ruby>廄<rt>ㄐ一ㄡ</rt></ruby>有肥馬，</h1>
<h1>　　　　民有飢色，野有餓<ruby>莩<rt>ㄆ一ㄠˊ</rt></ruby>，</h1>
<h1>　　　　此<ruby>率<rt>ㄕㄨㄛˋ</rt></ruby>獸而食人也。』</h1>
<h1>　　楊墨之道不<ruby>息<rt>ㄒ一ˊ</rt></ruby>，孔子之道不著，</h1>
<h1>　　是邪說誣民，充塞仁義也。</h1>
<h1>　　仁義充塞，則<ruby>率<rt>ㄕㄨㄛˋ</rt></ruby>獸食人，人將相食。吾為此懼。</h1>
<h1>　　閒先聖之道，距楊墨，放淫辭，</h1>
<h1>　　邪說者，不得作，</h1>
<h1>　　作於其心，害於其事，</h1>
<h1>　　作於其事，害於其政，</h1>
<h1>　　聖人復起，不易吾言矣。</h1>
<h1>　　昔者禹抑洪水，而天下平；</h1>
<h1>　　周公兼夷狄，驅猛獸，而百姓寧；</h1>
<h1>　　孔子成春秋，而亂臣賊子懼。</h1>
<h1>　　詩云：</h1>
<h1>　　　『戎狄是<ruby>膺<rt>一ㄥ</rt></ruby>，荊舒是懲，則莫我敢承。』</h1>
<h1>　　無父無君，是周公所<ruby>膺<rt>一ㄥ</rt></ruby>也。</h1>
<h1>　　我亦欲正人心，息邪說，</h1>
<h1>　　距<ruby>跛<rt>ㄅ一ˋ</rt></ruby>行，放淫辭，以承三聖者。</h1>
<h1>　　豈好辯哉？予不得已也。</h1>
<h1>　　能言距楊墨者，聖人之徒也。」</h1>
<hr/>
<h2>《人物介紹》</h2>
<h3>楊朱（約前440年－約前360年[1]），或作陽朱，或說字子居或子取，魏國人，一說秦國人，生平已不可考。有云他是老子弟子。是中國春秋戰國時期的一名道家的改革思想家，開創了楊朱學派。《列子》也記下他弟弟名為「楊布」。道教尊之為「貴生真人」。綜觀《列子．楊朱》，不難發現，楊朱重視生前的享樂多於死後的名譽<br />楊朱學說：貴己 為我<br />《列子&middot;楊朱》篇云：楊朱曰：「伯成子高不以一毫利物，舍國而隱耕。大禹不以一身自利，一體偏枯。古之人損一毫利天下不與也，悉天下奉一身不取也。人人不損一毫，人人不利天下，天下治矣。」<br />譯文：<br />楊朱說：「伯成子高不肯用一根毫毛去為他人謀利益，拋棄了國家，隱居種田去了。大禹不願意以自己的身體為自己謀利益，結果全身殘疾。古時候的人要損害一根毫毛去為天下謀利益，他不肯給；把天下的財物都用來奉養自己的身體，他也不願要。人人都不損害自己的一根毫毛，人人都不為天下人謀利益，天下就太平了」。</h3>
<h3>&nbsp;</h3>
<h3>墨翟（西元前501～前416）戰國時魯人，提倡兼愛、非攻、節用等學說，主張消弭戰爭，宣揚和平，自成一家之言。現存有《墨子》一書，是墨家思想的代表。也稱為「墨子」。</h3>
<h3>墨子（前468年？－前376年[註 1]），子姓，墨氏，名翟，春秋末戰國初期宋國（今河南商丘）人，一說魯國（今山東滕州木石鎮）人，是中國戰國時期著名思想家、科學家、政治家、軍事家。<br />墨子曾學習儒術，因不滿「儒」之繁瑣，另立新說，聚徒講學。據說楚王曾計劃攻宋，墨子前往勸說楚王，並在與公輸般（魯班）的模擬攻防中取得勝利，楚王只得退兵。墨子的思想與主張見墨家。</h3>