<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《孟子》離婁下．第三章</h1>
<h1>孟子告齊宣王曰：</h1>
<h1>　「君之視臣如手足，則臣視君如腹心；</h1>
<h1>　　君之視臣如犬馬，則臣視君如國人；</h1>
<h1>　　君之視臣如土芥，則臣視君如寇<ruby>讎<rt>ㄔㄡˊ</rt></ruby>。」</h1>
<h1>王曰：</h1>
<h1>　「禮，為舊君有服。</h1>
<h1>　　何如斯可為服矣？」</h1>
<h1>曰：</h1>
<h1>　「諫行，言聽，膏澤下於民；</h1>
<h1>　　有故而去，則君使人導之出疆，又先於其所往；</h1>
<h1>　　去三年不反，然後收其田里：此之謂三有禮焉。</h1>
<h1>　　如此，則為之服矣。</h1>
<h1>　　今也為臣，諫則不行，言則不聽，膏澤不下於民；</h1>
<h1>　　有故而去；則君搏執之，又極之於其所往；</h1>
<h1>　　去之日，遂收其田里：此之謂寇<ruby>讎<rt>ㄔㄡˊ</rt></ruby>；</h1>
<h1>　　寇<ruby>讎<rt>ㄔㄡˊ</rt></ruby>，何服之有？」</h1>
<p>&nbsp;</p>
<h2>國人：路人</h2>
<h2>土芥：泥土、草芥</h2>
<h2>寇：盜賊</h2>
<h2>讎：仇人</h2>
