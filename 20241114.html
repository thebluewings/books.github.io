<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《詩經》大雅．蕩之什．桑柔</h1>
<h1><ruby>菀<rt>ㄩˋ</rt></ruby>彼桑柔，其下侯旬，<ruby>捋<rt>ㄌㄜˋ</rt></ruby>採其劉，<ruby>瘼<rt>ㄇㄛˋ</rt></ruby>此下民。</h1>
<h1>不殄心憂，<ruby>倉<rt>ㄔㄨㄤˋ</rt></ruby><ruby>兄<rt>ㄎㄨㄤˋ</rt></ruby><ruby>填<rt>ㄔㄣˊ</rt></ruby>兮。<ruby>倬<rt>ㄓㄨㄛˊ</rt></ruby>彼昊天，寧不<ruby>我<rt>ㄦˇ</rt></ruby>矜？</h1>
<h1>四牡<ruby>騤騤<rt>ㄎㄨㄟˊ</rt></ruby>，<ruby>旟<rt>ㄩˊ</rt></ruby><ruby>旐<rt>ㄓㄠˋ</rt></ruby>有翩。亂生不夷，靡國不泯。</h1>
<h1>民靡有黎，具禍以燼。<ruby>於<rt>ㄨ</rt></ruby>乎有哀，國步斯頻。</h1>
<h1>國步蔑資，天不<ruby>我<rt>ㄦˇ</rt>將。靡所止<ruby>疑<rt>ㄋ一ㄥˊ</rt></ruby>，云<ruby>徂<rt>ㄔㄨˊ</rt>何往？</h1>
<h1>君子實維，秉心無競。誰生厲階，至今為梗？</h1>
<h1>憂心<ruby>慇慇<rt>一ㄣ</ruby>，念我土宇。我生不辰，逢天僤怒。</h1>
<h1>自西徂東，靡所定處。多我<ruby>覯<rt>ㄍㄡˋ</rt></ruby><ruby>痻<rt>ㄏㄨㄣ</rt></ruby>，孔棘我<ruby>圉<rt>ㄩˇ(念ㄩˊ)</rt></ruby>。</h1>
<h1>為謀為<ruby>毖<rt>ㄅ一ˋ</rt></ruby>，亂況斯削。告爾憂卹，誨爾序爵。</h1>
<h1>誰能執熱，逝不以濯？其何能淑，載胥及溺。</h1>
<h1>如彼遡風，亦孔之僾。民有肅心，荓云不逮。</h1>
<h1>好是稼穡，力民代食。稼穡維寶，代食維好？</h1>
<h1>天降喪亂，滅我立王。降此蟊賊，莊穡卒痒。</h1>
<h1>哀恫中國，具贅卒荒。靡有旅力，以念穹蒼。</h1>
<h1>維此惠君，民人所瞻。秉心宣猶，考慎其相。</h1>
<h1>維彼不順，自獨俾臧。自有肺腸，俾民卒狂。</h1>
<h1>瞻彼中林，甡甡其鹿。朋友已諫，不胥以穀。人亦有言：進退維谷。</h1>
<h1>維此聖人，瞻言百里。維彼愚人，覆狂以喜。匪言不能，胡斯畏忌？</h1>
<h1>維此良人，弗求弗迪。維彼忍心，是顧是復。民之貪亂，寧為荼毒。</h1>
<h1>大風有隧，有空大谷。維此良人，作為式穀。維彼不順，征以中垢。</h1>
<h1>大風有隧，貪人敗類。聽言則對，誦言如醉。匪用其良，復俾我悖。</h1>
<h1>嗟爾朋友，予豈不知而作。如彼飛蟲，時亦弋獲。既之陰女，反予來赫。</h1>
<h1>民之罔極，職涼善背。為民不利，如云不克。民之回遹，職競用力。</h1>
<h1>民之未戾，職盜為寇。涼曰不可，覆背善詈。雖曰匪予，既作爾歌！</h1>
<p>&nbsp;</p>
<h2>菀：茂盛的意思</h2>
<h2>倉兄：悲鳴</h2>
<h2>四牡騤騤：四匹很強壯的馬</h2>
<h2>旟旐：錦旗</h2>
<h2>旟旐有翩：錦旗隨風飄揚，讓人覺得威武不已</h2>
<h2>痻：疾病，此比喻災難</h2>