<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《商書》太甲(下)</h1>
<h1>伊尹申<ruby>誥<rt>ㄍㄠˋ</rt></ruby>於王曰：</h1>
<h1>　「嗚呼！惟天無親，克敬惟親。</h1>
<h1>　　民罔常懷，懷於有仁。</h1>
<h1>　　鬼神無常享，享於克誠。</h1>
<h1>　　天位艱哉！德惟治，<ruby>否<rt>ㄆ一ˇ</rt></ruby>德亂。</h1>
<h1>　　與治同道，罔不興；與亂同事，罔不亡。</h1>
<h1>　　終始慎厥與，惟明明後。</h1>
<h1>　　先王惟時<ruby>懋<rt>ㄇㄠˋ</rt></ruby>敬厥德，克配上帝。</h1>
<h1>　　今王嗣有令緒，尚監茲哉。</h1>
<h1>　　若升高，必自下，若<ruby>陟<rt>ㄓˋ</rt></ruby>遐，必自邇。</h1>
<h1>　　無輕民事，惟難；無安厥位，惟危。慎終於始。</h1>
<h1>　　有言逆於汝心，必求諸道；</h1>
<h1>　　有言遜於汝志，必求諸非道。</h1>
<h1>　　嗚呼！弗慮胡獲？弗為胡成？</h1>
<h1>　　一人元良，萬邦以貞。</h1>
<h1>　　君罔以辯言亂舊政，臣罔以寵利居成功，邦其永孚於休。」</h1>