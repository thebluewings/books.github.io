<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《尚書》君牙</h1>
<h1>穆王命君牙，為周大司徒，作君牙。</h1>
<h1>王若曰：</h1>
<h1>　「嗚呼！君牙，惟乃祖乃父，世篤忠貞，服勞王家，厥有成績，紀于太常。</h1>
<h1>　　惟予小子嗣守文、武，成康遺緒，亦惟先正之臣，克左右亂四方。</h1>
<h1>　　心之憂危，若蹈虎尾，涉于春冰。</h1>
<h1>　　今命爾<ruby>予<rt>ㄩˊ</rt></ruby>翼，作股<ruby>肱<rt>ㄍㄨㄥ</rt></ruby>心<ruby>膂<rt>ㄌㄩˇ</rt></ruby>，<ruby>纘<rt>ㄗㄨㄢˇ</rt></ruby>乃舊服。</h1>
<h1>　　無<ruby>忝<rt>ㄊ一ㄢˇ</rt></ruby>祖考，<ruby>弘<rt>ㄏㄨㄥˊ</rt></ruby><ruby>敷<rt>ㄈㄨ</rt></ruby>五典，式和民則。</h1>
<h1>　　爾身克正，罔敢弗正，民心罔中，惟爾之中。</h1>
<h1>　　夏暑雨，小民惟曰怨<ruby>咨<rt>ㄗ</rt></ruby>：</h1>
<h1>　　冬<ruby>祁<rt>ㄑ一ˊ</rt></ruby>寒，小民亦惟曰怨<ruby>咨<rt>ㄗ</rt></ruby>。</h1>
<h1>　　厥惟艱哉！思其艱以圖其易，民乃寧。</h1>
<h1>　　嗚呼！丕顯哉，文王謨！丕承哉，武王烈！</h1>
<h1>　　啟佑我後人，咸以正罔缺。</h1>
<h1>　　爾惟敬明乃訓，用奉若于先王，對揚文、武之光命，追配于前人。」</h1>
<h1>王若曰：</h1>
<h1>　「君牙，乃惟由先正舊典時式，民之<ruby>治<rt>ㄔˊ</rt></ruby>亂在茲。</h1>
<h1>　　率乃祖考之攸行，昭乃辟之有<ruby>乂<rt>義</rt></ruby>。」</h1>
<p>&nbsp;</p>
<h3>穆王：湯王之孫，昭王之子</h3>
<h3>君牙：人名，周穆王時的大司徒</h3>
<h3>大司徒：天子的司徒稱「大」以示區別</h3>
<h3>股肱心膂：君王左右得力的大臣</h3>
<h3>膂：脊樑骨</h3>
<h3>司徒：六卿之一，主管國家教化的官 (類似教育部長)</h3>
<h3>六卿：</h3>
<h3>周的六卿為太宰、太宗、太史、太祝、太士、太卜，六卿之外設有司徒、司馬、司空、司士、司寇等五官。</h3>
<h3>也有歷史學家據《周禮》認為，六卿是指冢宰、司徒、宗伯、司馬、司寇、司空，它們分別有另外的稱號是天官、地官、春官、夏官、秋官、冬官。</h3>