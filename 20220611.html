<head>
    <style>
        body {
            background-color: black
        }
        h1 {
        color: rgb(185, 185, 185);
        }
        h2 {
        color: rgb(185, 185, 185);
        }
        h3 {
        color: rgb(185, 185, 185);
        }
    </style>
</head>
<h1>《商書》說命(下)</h1>
<h1>王曰：</h1>
<h1>「來！汝說。<ruby>台<rt>一ˊ</rt></ruby>小子舊學於甘盤，既乃<ruby>遯<rt>ㄉㄨㄣˋ</rt></ruby>於荒野，入<ruby>宅<rt>ㄓㄜˋ</rt></ruby>於河。自河<ruby>徂<rt>ㄔㄨˊ</rt></ruby><ruby>亳<rt>ㄅㄛˋ</rt></ruby>，暨厥終罔顯。</h1>
<h1>　爾惟訓於朕志，若作酒<ruby>醴<rt>ㄌ一ˇ</rt></ruby>，爾惟麴<ruby>糵<rt>ㄋ一ㄝˋ</rt></ruby>；若作<ruby>和<rt>ㄏㄨㄛˋ</rt></ruby>羹，爾惟鹽梅。</h1>
<h1>　爾交脩予，罔予棄，予惟克邁乃訓。」</h1>
<h1>說曰：</h1>
<h1>「王，人求多聞，時惟建事，學於古訓乃有獲。</h1>
<h1>　事不師古，以克永世，匪<ruby>說<rt>ㄩㄝˋ</rt></ruby>攸聞。</h1>
<h1>　惟學遜志務時敏，厥修乃來。</h1>
<h1>　允懷於茲，道積於厥躬。</h1>
<h1>　惟<ruby>斅<rt>ㄒ一ㄠˋ</rt></ruby>學半，念終始典於學，厥德修罔覺。</h1>
<h1>　監於先王成憲，其永無<ruby>愆<rt>ㄑ一ㄢ</rt></ruby>。</h1>
<h1>　惟說式克欽承，旁招俊乂，列於庶位。」</h1>
<h1>王曰：</h1>
<h1>　「嗚呼！說，四海之內，咸仰朕德，時乃<ruby>風<rt>ㄈㄥˋ</rt></ruby>。</h1>
<h1>　股肱惟人，良臣惟聖。</h1>
<h1>　昔先正保衡作我先王，乃曰：『予弗克俾厥後惟堯舜，其心愧恥，若撻於市。』</h1>
<h1>　一<ruby>夫<rt>ㄈㄨˊ</rt></ruby>不獲，則曰時予之辜。佑我烈祖，格於皇天。</h1>
<h1>　爾尚明保予，罔俾阿衡專美有商。</h1>
<h1>　惟后非賢不乂，惟賢(臣)非后不食。其爾克紹乃辟於先王，永綏民。」</h1>
<h1>說拜稽首曰：「敢對揚天子之休命。」</h1>

<hr/>
<h3>遯：避居</h3>
<h3>宅：居住</h3>
<h3>麴糵：酵母</h3>
<h3>梅：梅醋</h3>
<h3>鹽梅：調味的關鍵</h3>