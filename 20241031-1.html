<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《孟子》離婁上．第七章</h1>
<h1>孟子曰：</h1>
<h1>　「天下有道，小德役大德，小賢役大賢；</h1>
<h1>　　天下無道，小役大，弱役強。斯二者天也。</h1>
<h1>　　順天者存，逆天者亡。</h1>
<h1>　　齊景公曰：</h1>
<h1>　　　『既不能令，又不受命，是絕物也。』</h1>
<h1>　　涕出而<ruby>女<rt>ㄋㄩˋ</rt></ruby>於吳。</h1>
<h1>　　今也小國師大國而恥受命焉，</h1>
<h1>　　是猶弟子而恥受命於先師也。</h1>
<h1>　　如恥之，莫若師文王。</h1>
<h1>　　師文王，大國五年，小國七年，必為政於天下矣。</h1>
<h1>　　詩云：</h1>
<h1>　　　『商之孫子，其麗不億。上帝既命，侯於周服。</h1>
<h1>　　　　侯服於周，天命靡常。殷士膚敏，祼將於京。』</h1>
<h1>　　孔子曰：</h1>
<h1>　　　『仁不可為眾也。夫國君好仁，天下無敵。』</h1>
<h1>　　今也欲無敵於天下而不以仁，是猶執熱而不以濯也。</h1>
<h1>　　詩云：『誰能執熱，逝不以濯？』」</h1>