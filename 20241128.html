<head>
    <link href="content.css" rel="stylesheet" type="text/css" />
    <script src="bookmark.js"></script>
</head>
<button onclick="bookmark()"><img src="bookmark.png"/>書籤</button>
<h1>《孟子》離婁上．第九章</h1>
<h1>孟子曰：</h1>
<h1>　「桀紂之失天下也，失其民也；失其民者，失其心也。</h1>
<h1>　　得天下有道：得其民，斯得天下矣；</h1>
<h1>　　得其民有道：得其心，斯得民矣；</h1>
<h1>　　得其心有道：所欲與之聚之，所<ruby>惡<rt>ㄨˋ</rt></ruby>勿施爾也。</h1>
<h1>　　民之歸仁也，猶水之就下、獸之走壙也。</h1>
<h1>　　故為淵<ruby>敺<rt>ㄑㄩ</rt></ruby>魚者，<ruby>獺<rt>ㄊㄚˋ</rt></ruby>也；</h1>
<h1>　　為叢<ruby>敺<rt>ㄑㄩ</rt></ruby><ruby>爵<rt>ㄑㄩㄝˋ</rt></ruby>者，<ruby>鸇<rt>ㄓㄢ</rt></ruby>也；</h1>
<h1>　　為湯武<ruby>敺<rt>ㄑㄩ</rt></ruby>民者，桀與紂也。</h1>
<h1>　　今天下之君有好仁者，則諸侯皆為之<ruby>敺<rt>ㄑㄩ</rt></ruby>矣。</h1>
<h1>　　雖欲無<ruby>王<rt>ㄨㄤˋ</rt></ruby>，不可得已。</h1>
<h1>　　今之欲<ruby>王<rt>ㄨㄤˋ</rt></ruby>者，猶七年之病求三年之艾也。</h1>
<h1>　　苟為不畜(續)，終身不得。</h1>
<h1>　　苟不志於仁，終身憂辱，以陷於死亡。</h1>
<h1>　　詩云：『其何能淑，載<ruby>胥<rt>ㄒㄩ</rt></ruby>及溺』，此之謂也。」</h1>